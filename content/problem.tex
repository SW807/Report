\chapter{Psykiatrisk forskning}\label{problem}
For at muliggøre forskning i relationen mellem patientens stemningsleje og social aktivitet er det nødvendigt at indsamle informationer til disse to aspekter.
Den grundlæggende platform muliggør implementationen af data moduler \citefaelles{4.3.3 Moduler} til at foretage denne indsamling af informationer.
Dermed ønskes en implementation af et eller flere moduler der indikerer social aktivitet og stemningsleje.

Modulerne til monitorering af social aktivitet kunne implementeres som analyse moduler, der opsummerer data fra flere kilder, for derved at give et håndgribeligt billede af en patients sociale aktivitet.
Men da der også i forhold til relationen mellem brug af mobiltelefon og social aktivitet er tale om grundlæggende forskning, foretages i stedet udelukkende implementationer af data moduler.
Herved gøres der ingen antagelser om hvilke typer information er de mest relevante i forskningsøjemed.
Dog vælges det, af tidshensyn, at kun få moduler implementeres.
Disse er beskrevet i \cref{implementerede_moduler}.

Som kilde til bestemmelse af en patients stemningsleje ønskes det at benytte en automatiseret vurdering baseret på patientens besvarelse af en mængde spørgsmål.
Hvilke spørgsmål der præcis bør anvendes er uvist.
I \cref{maaling_af_stemningsleje} gennemgås en række metoder der danner grundlag for hvilke typer spørgsmål der bør understøttes.
På denne måde kan eksisterende viden om indsamling af stemningsleje overføres til det nye system.


For at kunne foretage denne indsamling af data, implementeres et modul på den eksisterende platform \citefaelles{} der tillader at forespørge den enkelte patient om dennes stemningsleje.
Modulet søges så fleksibelt at det vil kunne understøtte forskellige spørgsmål og dermed undersøgelse af relation mellem en række problemstillinger.

Mulighederne inden for opsamling af data om patientens digitale sociale adfærd vil også blive undersøgt og et antal moduler vil blive implementeret.

Det er projektgruppens mål at muliggøre forskning som beskrevet herover, men ikke udføre disse.
Udførelsen af denne forskning vil kræve indsamling af data over en længere periode for derefter at kunne analyseres for sammenhænge, samt inklusionen af en psykolog.