\section{E-mail}
Som et led i indsamling af kommunikation, vil det være naturligt at analysere de emails en patient sender og modtager.
Ved indsamling af emails gælder de samme muligheder for data indsamling som ved sms og mms beskeder.
Dog vil emails typisk indeholde mere information end sms og mms beskeder.
Derfor vil det være oplagt at lægge yderligere fokus på analyse af indholdet i disse.

En yderligere fordel ved analyse af email er at det giver en indsigt i patientens digitale færden, udover direkte brug af mobiltelefonen.
Sendte og modtagne mails kan synkroniseres på tværs af enheder ved hjælp af IMAP protokollen, og dermed kan man opnå større indsigt i patientens kommunikationsvaner.

\paragraph{Begrænsninger}
Der er på Android ingen centraliseret lagring af email.
Det vil sige at der ikke er direkte mulighed for at få adgang til emails der ligger på telefonens email applikationer.
Hvis der ønskes adgang til email fra telefonen skal der implementeres håndtering af de primære email protokoller \footnote{POP3, IMAP og SMTP}.
Det betyder desuden at patienten vil skulle indtaste serveroplysninger for at dennes emails kan blive tilgængelig til analyse.