\section{SMS/MMS beskeder}\label{datasamling:smsmms}
Ligesom opkalds-historik, er der i Android mulighed for adgang til SMS/MMS beskeder.
Adgangen består her i adgang til både indhold, kontaktoplysninger, samt afsendelses tidspunkt.
Beskeder læses fra forskellige datasæt\footnote{Indbakke, udbakke, sendte beskeder, etc.} på telefonen.
Heraf er det implicit givet hvilke beskeder der er afsendt fra telefonen og hvilke der er modtagne.

Overvejelser vedrørende mulighederne for brug af opkald gør sig tilsvarende gældende for beskeder.
Det vil altså sige, at man i forbindelse med en depression antager at der vil ske et fald i antallet af sendte beskeder, samt i antallet af forskellige kontakter.
Tilsvarende overvejelser gør sig gældende i forbindelse med mani.

Yderligere er det for beskeder muligt at analysere på beskeders indhold.
Eksempelvis kan der udføres sentiment-analyse\cite{sentiment_analysis} for at forsøge at bestemme brugerens stemningsleje ud fra indholdet af en eller flere beskeder.

\paragraph{Begrænsninger}
Da beskeder ikke aktivt skal accepteres af brugeren på samme måde som et opkald, vil det ikke direkte være muligt at analysere på antallet af ubesvarede beskeder.
Som et alternativ hertil vil man kunne fokusere på at bestemme normer for svartid for den enkelte patient.
